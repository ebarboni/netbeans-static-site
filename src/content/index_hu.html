<html>
<head>
<title>Üdvözli a NetBeans rendszer és a www.netbeans.org, a nyílt forráskódú Java integrált fejlesztői környezet webhelye!</title>
<meta NAME="description" CONTENT="Welcome, and Introduction to NetBeans, in English/French/your-language-here!">
<META HTTP-EQUIV="content-type" CONTENT="text/html; charset=utf-8">
<meta http-equiv="content-language" CONTENT="hu">
<link REL="STYLESHEET" HREF="/netbeans.css" TYPE="text/css">
</head>

<body>
<h1>Üdvözli a NetBeans rendszer és a www.netbeans.org webhely!</h1>

Üdvözöljük a NetBeans, a nyílt forráskódú Java integrált fejlesztői környezet webhelyén!

<h3>Mi az a NetBeans?</h3>
A NetBeans széleskörű felhasználói bázissal, egyre növekvő közösséggel és világszerte több mint 100 partnerrel (és ez a szám tovább növekszik!) rendelkező, nyílt forráskódú projekt. A Sun Microsystems 2000 júniusában hozta létre a NetBeans nyílt forráskódú projektet, és továbbra is a projekt főszponzora.

<p>Jelenleg két termék érhető el: a NetBeans IDE és a NetBeans Platform.

<p>A <a href="https://netbeans.org/features/ide/index.html">NetBeans IDE</a> olyan fejlesztői környezet, amely lehetővé teszi a programozók számára, hogy programokat írjanak, fordítsanak, teszteljenek, hibakeresést végezzenek az alkalmazásokban, majd profilozzák és telepítsék a programokat. Java nyelven íródott, de bármilyen más programozási nyelvet is támogat. A NetBeans IDE szoftver számos modullal bővíthető. A NetBeans IDE ingyenes termék, és nincsenek érvényben korlátozások a használatára vonatkozóan.

<p>Szintén rendelkezésre áll a <a href="https://netbeans.org/features/platform/index.html">NetBeans Platform</a>, egy moduláris és bővíthető alap, amely háttérsíkul szolgál hatékony asztali alkalmazások létrehozásához. A független szoftverszállító partnerek által kínált értéknövelő bővítmények egyszerűen integrálhatók a platformba, és szintén felhasználhatók a saját eszközeik és megoldásaik fejlesztésére.</p>

<P>Mindkét termék nyílt forráskódú és ingyenesen használható kereskedelmi vagy nem kereskedelmi célokra. A forráskód a <a href="https://netbeans.org/cddl.html">CDDL (Common Development and Distribution License)</a> (közös fejlesztési és terjesztési licenc) alapján áll rendelkezésre újrafelhasználáshoz.</p>

<h3>Mi az a netbeans.org?</h3>
A netbeans.org a NetBeans nyílt forráskódú közösség webhelye, olyan embereké, akik elkötelezték magukat egy világszínvonalú integrált fejlesztői környezet felépítése mellett. A netbeans.org lehetővé teszi több mint 160 ország felhasználi számára, hogy kapcsolatba lépjenek a NetBeans környezet erőforrásaival  és résztvevőivel. A webhelyről letöltheti a NetBeans legújabb verzióit, megtekintheti az online támogatási dokumentációt, fejlesztheti Java-ismereteit, folyamatosan tájékozódhat az újdonságokról, levelezőlistához csatlakozhat, kódot tehet közzé, megismerheti a projektben résztvevő személyeket, kapcsolatokat létesíthet stb.

<h3>Csatlakozás a NetBeans közösséghez</h3>
Lépjen be a NetBeans csapatába, és segítsen még jobbá tenni a NetBeans szoftvert. Azzal, hogy regisztrálja magát, közvetlenül hozzájárul a NetBeans sikeréhez, és cserébe folyamatosan tájékoztatjuk a NetBeans projekttel kapcsolatos újdonságokról. Az oldal jobb felső sarkában látható regisztrációs ablakban adja meg felhasználói nevét, és csatlakozzon hozzánk!

<h3>Naprakész információk</h3>

<p>A NetBeans különböző levelezőlistákat kínál, melyek között megtalálhatja az érdeklődési körének megfelelőt, és amelyek megkönnyítik a NetBeans-felhasználók közötti kommunikációt. Ha további információkra van szüksége a NetBeans levelezőlistákkal kapcsolatban, tekintse meg a NetBeans levelezőlista oldalt a <a href="https://netbeans.org/community/lists/index_hu.html">https://netbeans.org/community/lists/index.html</a> webcímen.

<p>Gyorshivatkozások:

<UL>
<LI>Közlemények: Iratkozzon fel az <A HREF="mailto:nbannounce-subscribe@netbeans.org">nbannounce listára.</A> </LI>

<LI>NetBeans-hírlevelek: Iratkozzon fel a <A HREF="mailto:nbannounce-subscribe@netbeans.org">Heti NetBeans</A> hírlevélre vagy a <A HREF="mailto:nbannounce-subscribe@netbeans.org">NetBeans Edge (havi) hírlevélre.</A></LI>
<LI>Beszélgessen más NetBeans-felhasználókkal, cseréljen tippeket és trükköket: Iratkozzon fel az <A HREF="mailto:nbusers-subscribe@netbeans.org">nbusers listára.</A></LI>
<P>
Ha ezekről és a többi levelezőlistáról további tájékoztatást szeretne olvasni, kattintson <A HREF="https://netbeans.org/community/lists/top.html">ide</A>.
</UL>

<h3>Töltse le a NetBeans szoftvert!</h3>
Töltse le <A HREF="/downloads/">a NetBeans IDE</A> legújabb verzióját.

<P>Ha létre szeretne hozni egy alkalmazást a NetBeans platformon, az integrált fejlesztői környezet minden olyan eszközt biztosít, amelyre szüksége van a fejlesztés megkezdéséhez a NetBeans platformon, beleértve magát a platformot és a modulfejlesztő eszközöket. Ha a számítógépén már rendelkezik az IDE szoftverrel, nem kell külön letöltenie a platformot.</p>

    
</body>
</html>

